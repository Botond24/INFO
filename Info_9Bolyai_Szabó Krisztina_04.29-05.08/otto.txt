Nicolaus August Otto
Nicolaus August Otto német feltaláló 1832-ben született Holzhausenben, Németországban. 1860 körül Otto értesült egy új találmányról, Étienne Lenoir gázmotorjáról, az elsõ mûködõképes belsõ égésû motorról. Felismerte, hogy Lenoir motorjának sokkal több alkalmazási lehetõsége lenne, ha folyékony üzemanyaggal mûködne, ugyanis ebben az esetben nem volna egy gázvezeték függvénye.
Otto dolgozott a Lenoir-motor tökéletesítésén. Már 1861-ben egy teljesen újfajta motort tervezett, amely négyütemû ciklusban mûködik. 1862 januárjában Otto összeállította négyütemû motorjának mûködõ modelljét. De nehézségei voltak, fõként a gyújtással, amikor az új motort gyakorlatilag használhatóvá akarta tenni, ezért letett róla, de mégis váltig foglalkoztatta a négyütemû motor. Meg volt gyõzõdve arról, hogy egy négyütemû motor, amely begyújtás elõtt összesûríti az üzemanyag és a levegõ keverékét, sokkal hatékonyabb Lenoir kétütemû motorjának bármely változatánál. 1876 elején Otto végül egy jobb gyújtási módszert talált ki, s így össze tudott állítani egy mûködõképes négyütemû motort. Elsõ modellje 1876 májusában készült el, a szabadalmat a következõ évben adták meg rá. A négyütemû motor nagy hatásfoka és teljesítménye nyilvánvaló volt, s azonnal üzleti sikernek bizonyult. A következõ tíz évben több mint 30000 darabot adtak el belõle, s a Lenoir-féle motor minden változata hamarosan elavult. Otto vagyonos emberként halt meg 1891-ben.
Az Otto-motor
Az Otto-motor (vagy négyütemû benzinmotor) belsõégésû motor, jelenleg leggyakrabban használják jármûvek hajtására és más ipari erõforrásként (gépkocsik, vontatók, generátorok hajtására). Üzeme sokkal kevesebb üzemanyagot igényel és tisztábban égeti el azt, mint a kétütemû motor, de sokkal több mozgó alkatrészt és bonyolultabb gyártást igényel. Többhengeres kivitelben a négyütemû motor könnyebben készíthetõ el, mint a kétütemû, emiatt igen jól alkalmazható nagyobb teljesítmények esetén, például gépkocsik hajtására.
Az Otto-motort meghatározza a négy ütem, ami a dugattyú egy-egy löketét jelenti a hengerben fel, illetve le.
Ez az Otto-körfolyamat:
Szívás
Sûrítés
Munkaütem (üzemanyag égése)
Kipufogás
Az Otto-körfolyamat, az Otto-ciklus
A folyamat a dugattyú felsõ holtpontjában kezdõdik, vagyis amikor a dugattyú a legfelsõ helyzetében van. Ekkor a szívószelepek nyitnak, és a dugattyú lefelé haladásakor (1. ütem: szívás) a szívószelepeken keresztül a hengerbe friss levegõ-üzemanyag keverék jut. A szívószelepek ezután zárnak, és felfelé haladtában a dugattyú összenyomja a keveréket a zárt hengerben (2. ütem: sûrítés vagy kompresszió). A felsõ holtpont közelében a keveréket elektromos szikra meggyújtja. Az elégett gáz megnövekedett nyomása a felsõ holtpont után lefelé hajtja a dugattyút, ez a 3. ütem, vagy munkaütem. Az alsó holtpont elérése után a kipufogószelep kinyit, és a dugattyú kitolja a szabadba az égéstermékeket (4. ütem: kipufogás).